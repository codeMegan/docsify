## 大佛頂如來密因修證了義諸菩薩萬行首楞嚴經卷第七
<p align=right>
■&emsp;唐·天竺沙門般剌密諦譯
</p>
<p align=right>
■&emsp;烏長國沙門彌伽釋迦譯語
</p>
<p align=right>
■&emsp;菩薩戒弟子前正議大夫同中書門下平章事清河房融筆受
</p>
<p align=right>
■&emsp;羅浮山南樓寺沙門懷迪證譯
</p>
<p>&emsp;&emsp;
阿難。汝問攝心。我今先說。入三摩地。修學妙門。求菩薩道。要先持此四種律儀。皎如冰霜。自不能生一切枝葉。心三口四。生必無因。阿難。如是四事若不失遺。心尚不緣色香味觸。一切魔事。雲何發生。若有宿習。不能滅除。汝教是人。一心誦我。佛頂光明摩訶薩怛多般怛啰。無上神咒。斯是如來無見頂相。無為心佛。從頂發輝。坐寶蓮花。所說心咒。且汝宿世。與摩登伽。曆劫因緣。恩愛習氣。非是一生。及與一劫。我一宣揚。愛心永脫。成阿羅漢。彼尚淫女。無心修行。神力冥資。速證無學。雲何汝等在會聲聞。求最上乘。決定成佛。譬如以塵揚於順風。有何艱險。若有末世欲坐道場。先持比丘清淨禁戒。要當選擇戒清淨者。第一沙門。以為其師。若其不遇真清淨僧。汝戒律儀。必不成就。戒成已後。著新淨衣。燃香閒居。誦此心佛所說神咒。一百八遍。然後結界。建立道場。求於十方現住國土無上如來。放大悲光。來灌其頂。阿難。如是末世。清淨比丘。若比丘尼。白衣檀越。心滅貪淫。持佛淨戒。於道場中。發菩薩願。出入澡浴。六時行道。如是不寐。經三七日。我自現身。至其人前。摩頂安慰。令其開悟。
</p>
<p>&emsp;&emsp;
阿難白佛言。世尊。我蒙如來無上悲誨。心已開悟。自知修證。無學道成。末法修行。建立道場。雲何結界。合佛世尊清淨軌則。
</p>
<p>&emsp;&emsp;
佛告阿難。若末世人。願立道場。先取雪山大力白牛。食其山中肥膩香草。此牛惟飲雪山清水。其糞微細。可取其糞。和合栴檀。以泥其地。若非雪山。其牛臭穢。不堪塗地。別於平原。穿去地皮。五尺已下。取其黃土。和上栴檀。沉水蘇合。熏陸郁金。白膠青木。零陵甘松。及雞舌香。以此十種。細羅為粉。合土成泥。以塗場地。方圓丈六。為八角壇。壇心置一金銀銅木所造蓮花。花中安缽。缽中先盛八月露水。水中隨安所有花葉。取八圓鏡。各安其方。圍繞花缽。鏡外建立十六蓮花。十六香爐。間花鋪設。莊嚴香爐。純燒沉水。無令見火。取白牛乳。置十六器。乳為煎餅。並諸沙糖。油餅乳糜。酥合蜜薑。純酥純蜜。及諸果子。飲食葡萄石蜜。種種上妙等食。於蓮花外。各各十六。圍繞花外。以奉諸佛。及大菩薩。每以食時。若在中夜。取蜜半升。用酥三合。壇前別安一小火爐。以兜樓婆香。煎取香水。沐浴其炭。燃令猛熾。投是酥蜜於炎爐內。燒令煙盡。享佛菩薩。令其四外。遍懸幡花。於壇室中。四壁敷設十方如來。及諸菩薩。所有形像。應於當陽。張盧舍那。釋迦。彌勒。阿閦。彌陀。諸大變化觀音形像。兼金剛藏。安其左右。帝釋。梵王。烏芻瑟摩。並藍地迦。諸軍茶利。與毗俱知。四天王等。頻那夜迦。張於門側。左右安置。又取八鏡。覆懸虛空。與壇場中所安之鏡。方面相對。使其形影。重重相涉。於初七日中。至誠頂禮十方如來。諸大菩薩。及阿羅漢。恒於六時誦咒繞壇。至心行道。一時常行一百八遍。第二七中。一向專心發菩薩願。心無間斷。我毗奈耶。先有願教。第三七中。於十二時。一向持佛。般怛羅咒。至第四七日。十方如來。一時出現。鏡交光處。承佛摩頂。即於道場。修三摩地。能令如是末世修學。身心明淨。猶如琉璃。阿難。若此比丘本受戒師。及同會中十比丘等。其中有一不清淨者。如是道場多不成就。從三七後。端坐安居。經一百日。有利根者。不起於座。得須陀洹。縱其身心聖果未成。決定自知成佛不謬。汝問道場。建立如是。
</p>
<p>&emsp;&emsp;
阿難頂禮佛足。而白佛言。自我出家。恃佛驕愛。求多聞故。未證無為。遭彼梵天邪術所禁。心雖明瞭。力不自由。賴遇文殊。令我解脫。雖蒙如來佛頂神咒。冥獲其力。尚未親聞。惟願大慈。重為宣說。悲救此會諸修行輩。末及當來在輪回者。承佛密音。身意解脫。於時。會中一切大眾。普皆作禮。佇聞如來秘密章句。
</p>
<p>&emsp;&emsp;
爾時。世尊從肉髻中。湧百寶光。光中湧出。千葉寶蓮。有化如來。坐寶花中。頂放十道。百寶光明。一一光明。皆遍示現。十恒河沙。金剛密跡。擎山持杵。遍虛空界。大眾仰觀。畏愛兼抱。求佛恃怙。一心聽佛。無見頂相。放光如來。宣說神咒。
</p>

#### 第一會 (001-137)
```
　　南無薩怛他.蘇伽多耶.阿啰訶帝.三藐三菩陀寫。薩怛他.佛陀俱胝瑟尼釤。南無薩婆.勃陀勃地.薩跢鞞弊。南無薩多南.三藐三菩陀.俱知喃。娑舍啰婆迦.僧伽喃。南無盧雞阿羅漢哆喃。南無蘇盧多波那喃。南無娑羯唎陀伽彌喃。南無盧雞三藐伽哆喃。三藐伽波啰.底波多那喃。南無提婆離瑟赧。南無悉陀耶.毗地耶.陀啰離瑟赧。舍波奴.揭啰訶.娑訶娑啰摩他喃。南無跋啰訶摩尼。南無因陀啰耶。南無婆伽婆帝。嚧陀啰耶。烏摩般帝。娑醯夜耶。南無婆伽婆帝。那啰野拏耶。盤遮摩訶.三慕陀啰。南無悉羯唎多耶。南無婆伽婆帝。摩訶迦啰耶。地唎般剌那伽啰。毗陀啰.波拏迦啰耶。阿地目帝。屍摩舍那泥.婆悉泥。摩怛唎伽拏。南無悉羯唎多耶。南無婆伽婆帝。多他伽跢俱啰耶。南無般頭摩.俱啰耶。南無跋阇啰.俱啰耶。南無摩尼俱啰耶。南無伽阇俱啰耶。南無婆伽婆帝。帝唎茶.輸啰西那。波啰訶啰拏啰阇耶。跢他伽多耶。南無婆伽婆帝。南無阿彌多婆耶。跢他伽多耶。阿啰訶帝。三藐三菩陀耶。南無婆伽婆帝。阿芻鞞耶。跢他伽多耶。阿啰訶帝。三藐三菩陀耶。南無婆伽婆帝。鞞沙阇耶俱盧吠柱唎耶。般啰婆啰阇耶。跢他伽多耶。南無婆伽婆帝。三補師毖多。薩憐捺啰.剌阇耶。跢他伽多耶。阿啰訶帝。三藐三菩陀耶。南無婆伽婆帝。舍雞野.母那曳。跢他伽多耶。阿啰訶帝。三藐三菩陀耶。南無婆伽婆帝。剌怛那.雞都啰阇耶。跢他伽多耶。阿啰訶帝。三藐三菩陀耶。帝瓢.南無薩羯唎多。翳曇婆伽婆多。薩怛他.伽都瑟尼釤。薩怛多.般怛嚂。南無阿婆啰視耽。般啰帝揚歧啰。薩啰婆部多.揭啰訶。尼揭啰訶.羯迦啰訶尼。跋啰毖地耶.叱陀你。阿迦啰密唎柱。般唎怛啰耶.儜揭唎。薩啰婆.盤陀那.目叉尼。薩啰婆.突瑟吒。突悉乏.般那你伐啰尼。赭都啰失帝南。羯啰訶.娑訶薩啰若阇。毗多崩.娑那羯唎。阿瑟吒冰舍帝南。那叉剎怛啰若阇。波啰薩陀那羯唎。阿瑟吒南。摩訶揭啰訶若阇。毗多崩.薩那羯唎。薩婆舍都嚧你婆啰若阇。呼藍突悉乏.難遮那舍尼。毖沙舍.悉怛啰。阿吉尼.烏陀迦啰若阇。阿般啰視多具啰。摩訶般啰戰持。摩訶迭多。摩訶帝阇。摩訶稅多阇婆啰。摩訶跋啰盤陀啰婆悉你。阿唎耶多啰。毗唎俱知。誓婆毗阇耶。跋阇啰.摩禮底。毗舍嚧多。勃騰罔迦。跋阇啰.制喝那阿遮。摩啰制婆.般啰質多。跋阇啰擅持。毗舍啰遮。扇多舍.鞞提婆.補視多。蘇摩嚧波。摩訶稅多。阿唎耶多啰。摩訶婆啰阿般啰。跋阇啰.商揭啰制婆。跋阇啰俱摩唎。俱藍陀唎。跋阇啰.喝薩多遮。毗地耶.幹遮那.摩唎迦。啒蘇母.婆羯啰多那。鞞嚧遮那俱唎耶。夜啰菟瑟尼釤。毗折藍婆.摩尼遮。跋阇啰.迦那迦波啰婆。嚧阇那跋阇啰.頓稚遮。稅多遮.迦摩啰。剎奢屍.波啰婆。翳帝夷帝。母陀啰羯拏。娑鞞啰懺。掘梵都。印兔那.麼麼寫。
```
 
#### 第二會 (138-178)

```
　　烏昕。唎瑟揭拏。般剌舍悉多。薩怛他.伽都瑟尼釤。虎昕。都盧雍。瞻婆那。虎昕。都盧雍。悉耽婆那。虎昕。都盧雍。波啰瑟地耶.三般叉.拏羯啰。虎昕。都盧雍。薩婆藥叉.喝啰剎娑。揭啰訶若阇。毗騰崩.薩那羯啰。虎昕。都盧雍。者都啰.屍底南。揭啰訶.娑訶薩啰南。毗騰崩.薩那啰。虎昕。都盧雍。啰叉。婆伽梵。薩怛他.伽都瑟尼釤。波啰點阇吉唎。摩訶娑訶薩啰。勃樹娑訶薩啰.室唎沙。俱知娑訶薩泥帝籬。阿弊提視婆唎多。吒吒罌迦。摩訶跋阇嚧陀啰。帝唎菩婆那。曼茶啰。烏昕。娑悉帝薄婆都。麼麼。印兔那麼麼寫。
```

#### 第三會 (179-272)
```
　　啰阇婆夜。主啰跋夜。阿祇尼婆夜。烏陀迦婆夜。毗沙婆夜。舍薩多啰婆夜。婆啰斫羯啰婆夜。突瑟叉婆夜。阿舍你婆夜。阿迦啰.密唎柱婆夜。陀啰尼部彌劍.波伽波陀婆夜。烏啰迦婆多婆夜。剌阇壇茶婆夜。那伽婆夜。毗條怛婆夜。蘇波啰拏婆夜。藥叉揭啰訶。啰叉私.揭啰訶。畢唎多.揭啰訶。毗舍遮.揭啰訶。部多揭啰訶。鳩盤茶.揭啰訶。補單那.揭啰訶。迦吒補單那.揭啰訶。悉幹度.揭啰訶。阿播悉摩啰.揭啰訶。烏檀摩陀.揭啰訶。車夜揭啰訶。醯唎婆帝.揭啰訶。社多訶唎南。揭婆訶唎南。嚧地啰.訶唎南。忙娑訶唎南。謎陀訶唎南。摩阇訶唎南。阇多訶唎女。視比多訶唎南。毗多訶唎南。婆多訶唎南。阿輸遮訶唎女。質多訶唎女。帝釤薩鞞釤。薩婆揭啰訶南。毗陀耶阇.嗔陀夜彌。雞啰夜彌。波唎跋啰者迦.訖唎擔。毗陀夜阇.嗔陀夜彌。雞啰夜彌。茶演尼.訖唎擔。毗陀夜阇.嗔陀夜彌。雞啰夜彌。摩訶般輸般怛夜。嚧陀啰.訖唎擔。毗陀夜阇.嗔陀夜彌。雞啰夜彌。那啰夜拏.訖唎擔。毗陀夜阇.嗔陀夜彌。雞啰夜彌。怛埵伽嚧茶西.訖唎擔。毗陀夜阇.嗔陀夜彌。雞啰夜彌。摩訶迦啰.摩怛唎伽拏.訖唎擔。毗陀夜阇.嗔陀夜彌。雞啰夜彌。迦波唎迦.訖唎擔。毗陀夜阇.嗔陀夜彌。雞啰夜彌。阇夜羯啰.摩度羯啰。薩婆啰他娑達那.訖唎擔。毗陀夜阇.嗔陀夜彌。雞啰夜彌。赭咄啰.婆耆你.訖唎擔。毗陀夜阇.嗔陀夜彌。雞啰夜彌。毗唎羊.訖唎知。難陀雞沙啰.伽拏般帝。索醯夜.訖唎擔。毗陀夜阇.嗔陀夜彌。雞啰夜彌。那揭那.舍啰婆拏.訖唎擔。毗陀夜阇.嗔陀夜彌。雞啰夜彌。阿羅漢.訖唎擔毗陀夜阇.嗔陀夜彌。雞啰夜彌。毗多啰伽.訖唎擔。毗陀夜阇.嗔陀夜彌。雞啰夜彌跋阇啰波你。具醯夜.具醯夜。迦地般帝.訖唎擔。毗陀夜阇.嗔陀夜彌。雞啰夜彌。啰叉罔。婆伽梵。印兔那.麼麼寫。
```
#### 第四會 (273-332)
```
　　婆伽梵。薩怛多.般怛啰。南無粹都帝。阿悉多.那啰剌迦。波啰婆.悉普吒。毗迦薩怛多.缽帝唎。什佛啰.什佛啰。陀啰陀啰。頻陀啰.頻陀啰.嗔陀嗔陀。虎昕。虎昕。泮吒。泮吒泮吒泮吒泮吒。娑訶。醯醯泮。阿牟迦耶泮。阿波啰.提訶多泮。婆啰波啰陀泮。阿素啰.毗陀啰.波迦泮。薩婆提鞞弊泮。薩婆那伽弊泮。薩婆藥叉弊泮。薩婆幹闥婆弊泮。薩婆補丹那弊泮。迦吒補丹那弊泮。薩婆突狼枳帝弊泮。薩婆突澀比犁.訖瑟帝弊泮。薩婆什婆利弊泮。薩婆阿播悉麼犂弊泮。薩婆舍啰婆拏弊泮。薩婆地帝雞弊泮。薩婆怛摩陀繼弊泮。薩婆毗陀耶.啰誓遮犂弊泮。阇夜羯啰.摩度羯啰。薩婆啰他娑陀雞弊泮。毗地夜.遮唎弊泮。者都啰.縛耆你弊泮。跋阇啰.俱摩唎。毗陀夜.啰誓弊泮。摩訶波啰丁羊.乂耆唎弊泮。跋阇啰.商羯啰夜。波啰丈耆.啰阇耶泮。摩訶迦啰夜。摩訶末怛唎迦拏。南無娑羯唎多夜泮。毖瑟拏婢曳泮。勃啰訶牟尼曳泮。阿耆尼曳泮。摩訶羯唎曳泮。羯啰檀遲曳泮。蔑怛唎曳泮。嘮怛唎曳泮。遮文茶曳泮。羯邏啰怛唎曳泮。迦般唎曳泮。阿地目質多.迦屍摩舍那。婆私你曳泮。演吉質。薩埵婆寫。麼麼印兔那麼麼寫。
```
#### 第五會 (333-427)
```
　　突瑟吒質多。阿末怛唎質多。烏阇訶啰。伽婆訶啰。嚧地啰訶啰。婆娑訶啰。摩阇訶啰。阇多訶啰。視毖多訶啰。跋略夜訶啰。幹陀訶啰。布史波訶啰。頗啰訶啰。婆寫訶啰。般波質多。突瑟吒質多。嘮陀啰質多。藥叉揭啰訶。啰剎娑.揭啰訶。閉籬多.揭啰訶。毗舍遮.揭啰訶。部多揭啰訶。鳩盤茶.揭啰訶。悉幹陀.揭啰訶。烏怛摩陀.揭啰訶。車夜揭啰訶。阿播薩摩啰.揭啰訶。宅袪革.茶耆尼.揭啰訶。唎佛帝.揭啰訶。阇彌迦.揭啰訶。舍俱尼.揭啰訶。姥陀啰難地迦.揭啰訶。阿藍婆.揭啰訶。幹度波尼.揭啰訶。什伐啰.堙迦醯迦。墜帝藥迦。怛籬帝藥迦。者突托迦。尼提什伐啰.毖釤摩.什伐啰。薄底迦。鼻底迦。室隸瑟密迦。娑你般帝迦。薩婆什伐啰。室嚧吉帝。末陀鞞達嚧制劍。阿綺嚧鉗。目佉嚧鉗。羯唎突嚧鉗。揭啰訶.羯藍。羯拏輸藍。憚多輸藍。迄唎夜輸藍。末麼輸藍。跋唎室婆輸藍。毖栗瑟吒輸藍。烏陀啰輸藍。羯知輸藍。跋悉帝輸藍。鄔嚧輸藍。常伽輸藍。喝悉多輸藍。跋陀輸藍。娑房盎伽.般啰丈伽輸藍。部多毖哆茶。茶耆尼.什婆啰。陀突嚧迦.建咄嚧吉知.婆路多毗。薩般嚧訶淩伽。輸沙怛啰娑那羯啰。毗沙喻迦。阿耆尼.烏陀迦。末啰鞞啰建跢啰。阿迦啰密唎咄.怛斂部迦。地栗剌吒。毖唎瑟質迦。薩婆那俱啰。肆引伽弊.揭啰唎藥叉.怛啰芻。末啰視.吠帝釤.娑鞞釤。悉怛多.缽怛啰。摩訶跋阇嚧瑟尼釤。摩訶般賴丈耆藍。夜波突陀.舍喻阇那。辮怛籬拏。毗陀耶.盤曇迦嚧彌。帝殊.盤曇迦嚧彌。般啰毘陀.盤曇迦嚧彌。哆侄他。唵。阿那籬。毗舍提。鞞啰跋阇啰陀唎。盤陀盤陀你。跋阇啰.謗尼泮。虎昕都嚧甕泮。莎婆訶。
```

<p>&emsp;&emsp;
阿難。是佛頂光聚。悉怛多般怛羅。秘密伽陀。微妙章句。出生十方。一切諸佛。十方如來。因此咒心。得成無上正遍知覺。十方如來。執此咒心。降伏諸魔。制諸外道。十方如來。乘此咒心。坐寶蓮花。應微塵國。十方如來。含此咒心。於微塵國。轉大法輪。十方如來。持此咒心。能於十方摩頂授記。自果未成。亦於十方蒙佛授記。十方如來。依此咒心。能於十方拔濟群苦。所謂。地獄餓鬼畜生。盲聾喑啞。怨憎會苦。愛別離苦。求不得苦。五陰熾盛。大小諸橫。同時解脫。賊難兵難。王難獄難。風水火難。饑渴貧窮。應念銷散。十方如來。隨此咒心。能於十方事善知識。四威儀中。供養如意。恒沙如來會中。推為大法王子。十方如來。行此咒心。能於十方攝受親因。令諸小乘。聞秘密藏。不生驚怖。十方如來。誦此咒心。成無上覺。坐菩提樹。入大涅槃。十方如來。傳此咒心。於滅度後。付佛法事。究竟住持。嚴淨戒律。悉得清淨。若我說是。佛頂光聚般怛羅咒。從旦至暮。音聲相連。字句中間亦不重疊。經恒沙劫。終不能盡。亦說此咒。名如來頂。汝等有學。未盡輪回。發心至誠。趣向阿耨多羅三藐三菩提。不持此咒而坐道場。令其身心遠諸魔事。無有是處。
</p>
<p>&emsp;&emsp;
阿難。若諸世界。隨所國土所有眾生。隨國所生樺皮貝葉。紙素白氎。書寫此咒。貯於香囊。是人心昏。未能誦憶。或帶身上。或書宅中。當知是人盡其生年。一切諸毒。所不能害。
</p>
<p>&emsp;&emsp;
阿難。我今為汝更說此咒。救護世間。得大無畏。成就眾生出世間智。若我滅後。末世眾生。有能自誦。若教他誦。當知如是誦持眾生。火不能燒。水不能溺。大毒小毒。所不能害。如是乃至龍天鬼神。精祇魔魅。所有惡咒。皆不能著。心得正受。一切咒詛。魘蠱毒藥。金毒銀毒。草木蟲蛇。萬物毒氣。入此人口。成甘露味。一切惡星。並諸鬼神。磣毒心人。於如是人。不能起惡。毗那夜迦。諸惡鬼王。並其眷屬。皆領深恩。常加守護。
</p>
<p>&emsp;&emsp;
阿難。當知是咒。常有八萬四千那由他。恒河沙俱胝。金剛藏王菩薩種族。一一皆有諸金剛眾。而為眷屬。設有眾生。於散亂心。非三摩地。心憶口持。是金剛王。常隨從彼諸善男子。何況決定菩提心者。此諸金剛菩薩藏王。精心陰速。發彼神識。是人應時心能記憶。八萬四千恒河沙劫。周遍了知。得無疑惑。從第一劫。乃至後身。生生不生。藥叉羅刹。及富單那。迦吒富單那。鳩槃茶。毗舍遮等。並諸餓鬼。有形無形。有想無想。如是惡處。是善男子。若讀若誦。若書若寫。若帶若藏。諸色供養。劫劫不生貧窮下賤。不可樂處。此諸眾生。縱其自身不作福業。十方如來所有功德。悉與此人。由是得於恒河沙阿僧祇。不可說不可說劫。常與諸佛同生一處。無量功德。如惡叉聚。同處熏修。永無分散。是故。能令破戒之人。戒根清淨。未得戒者。令其得戒。未精進者。令得精進。無智慧者。令得智慧。不清淨者。速得清淨。不持齋戒。自成齋戒。
</p>
<p>&emsp;&emsp;
阿難。是善男子。持此咒時。設犯禁戒於未受時。持咒之後。眾破戒罪。無問輕重。一時銷滅。縱經飲酒。食啖五辛。種種不淨。一切諸佛。菩薩金剛。天仙鬼神。不將為過。設著不淨破弊衣服。一行一住。悉同清淨。縱不作壇。不入道場。亦不行道。誦持此咒。還同入壇行道功德。若造五逆。無間重罪。及諸比丘比丘尼。四棄八棄。誦此咒已。如是重業。猶如猛風吹散沙聚。悉皆滅除。更無毫髮。
</p>
<p>&emsp;&emsp;
阿難。若有眾生。從無量無數劫來。所有一切輕重罪障。從前世來。未及懺悔。若能讀誦書寫此咒。身上帶持。若安住處。莊宅園館。如是積業。猶湯銷雪。不久皆得悟無生忍。
</p>
<p>&emsp;&emsp;
複次。阿難。若有女人。未生男女。欲求生者。若能至心。憶念斯咒。或能身上帶此。悉怛多缽怛羅者。便生福德智慧男女。求長命者。速得長命。欲求果報速圓滿者。速得圓滿。身命色力。亦複如是。命終之後。隨願往生十方國土。必定不生邊地下賤。何況雜形。
</p>
<p>&emsp;&emsp;
阿難。若諸國土。州縣聚落。饑荒疫癘。或複刀兵賊難鬥諍。兼餘一切厄難之地。寫此神咒。安城四門。並諸支提。或脫阇上。令其國土所有眾生。奉迎斯咒。禮拜恭敬。一心供養。令其人民各各身佩。或各各安所居宅地。一切災厄。悉皆銷滅。
</p>
<p>&emsp;&emsp;
阿難。在在處處。國土眾生。隨有此咒。天龍歡喜。風雨順時。五穀豐殷。兆庶安樂。亦複能鎮一切惡星。隨方變怪。災障不起。人無橫夭。杻械枷鎖。不著其身。晝夜安眠。常無惡夢。
</p>
<p>&emsp;&emsp;
阿難。是娑婆界。有八萬四千災變惡星。二十八大惡星。而為上首。複有八大惡星。以為其主。作種種形。出現世時。能生眾生種種災異。有此咒地。悉皆銷滅。十二由旬。成結界地。諸惡災祥。永不能入。是故。如來宣示此咒。於未來世。保護初學。諸修行者。入三摩提。身心泰然。得大安隱。更無一切諸魔鬼神。及無始來冤橫宿殃。舊業陳債。來相惱害。汝及眾中諸有學人。及未來世諸修行者。依我壇場。如法持戒。所受戒主。逢清淨僧。持此咒心。不生疑悔。是善男子。於此父母所生之身。不得心通。十方如來便為妄語。
</p>
　　
 
　　
 
　　
 
　　
 
　　
<p>&emsp;&emsp;
說是語已。會中無量百千金剛。一時佛前合掌頂禮。而白佛言。如佛所說。我當誠心。保護如是修菩提者。
</p>
<p>&emsp;&emsp;
爾時。梵王並天帝釋。四天大王。亦於佛前同時頂禮。而白佛言。審有如是修學善人。我當盡心至誠保護。令其一生所作如願。
</p>
<p>&emsp;&emsp;
複有無量藥叉大將。諸羅刹王。富單那王。鳩槃茶王。毗舍遮王。頻那夜迦。諸大鬼王。及諸鬼帥。亦於佛前合掌頂禮。我亦誓願護持是人。令菩提心速得圓滿。
</p>
<p>&emsp;&emsp;
複有無量日月天子。風師雨師。雲師雷師。並電伯等。年歲巡官。諸星眷屬。亦於會中頂禮佛足。而白佛言。我亦保護是修行人。安立道場。得無所畏。
</p>
<p>&emsp;&emsp;
複有無量山神海神。一切土地。水陸空行。萬物精祇。並風神王。無色界天。於如來前。同時稽首。而白佛言。我亦保護是修行人。得成菩提。永無魔事。
</p>
<p>&emsp;&emsp;
爾時。八萬四千那由他。恒河沙俱胝。金剛藏王菩薩。在大會中。即從座起。頂禮佛足。而白佛言。世尊。如我等輩。所修功業。久成菩提。不取涅槃。常隨此咒。救護末世。修三摩提正修行者。世尊。如是修心求正定人。若在道場。及餘經行。乃至散心遊戲聚落。我等徒眾。常當隨從侍衛此人。縱令魔王大自在天。求其方便。終不可得。諸小鬼神。去此善人十由旬外。除彼發心樂修禪者。世尊。如是惡魔。若魔眷屬。欲來侵擾是善人者。我以寶杵殞碎其首。猶如微塵。恒令此人所作如願。
</p>
<p>&emsp;&emsp;
阿難即從座起。頂禮佛足。而白佛言。我輩愚鈍。好為多聞。於諸漏心未求出離。蒙佛慈誨。得正熏修。身心快然。獲大饒益。世尊。如是修證佛三摩提。未到涅槃。雲何名為幹慧之地。四十四心。至何漸次。得修行目。詣何方所。名入地中。雲何名為等覺菩薩。作是語已。五體投地。大眾一心。佇佛慈音。瞪瞢瞻仰。
</p>
<p>&emsp;&emsp;
爾時。世尊贊阿難言。善哉善哉。汝等乃能普為大眾。及諸末世一切眾生。修三摩提求大乘者。從於凡夫。終大涅槃。懸示無上正修行路。汝今諦聽。當為汝說。
</p>
<p>&emsp;&emsp;
阿難大眾。合掌刳心。默然受教。
</p>
<p>&emsp;&emsp;
佛言。阿難。當知妙性圓明。離諸名相。本來無有世界眾生。因妄有生。因生有滅。生滅名妄。滅妄名真。是稱如來無上菩提。及大涅槃。二轉依號。阿難。汝今欲修真三摩地。直詣如來大涅槃者。先當識此眾生世界。二顛倒因。顛倒不生。斯則如來真三摩地。阿難。雲何名為眾生顛倒。阿難。由性明心。性明圓故。因明發性。性妄見生。從畢竟無。成究竟有。此有所有。非因所因。住所住相。了無根本。本此無住。建立世界。及諸眾生。迷本圓明。是生虛妄。妄性無體。非有所依。將欲複真。欲真已非真真如性。非真求複。宛成非相。非生非住。非心非法。展轉發生。生力發明。熏以成業。同業相感。因有感業。相滅相生。由是故有眾生顛倒。阿難。雲何名為世界顛倒。是有所有。分段妄生。因此界立。非因所因。無住所住。遷流不住。因此世成。三世四方。和合相涉。變化眾生。成十二類。是故。世界因動有聲。因聲有色。因色有香。因香有觸。因觸有味。因味知法。六亂妄想成業性故。十二區分由此輪轉。是故。世間聲香味觸。窮十二變。為一旋複。乘此輪轉顛倒相故。是有世界。卵生胎生。濕生化生。有色無色。有想無想。若非有色。若非無色。若非有想。若非無想。阿難。由因世界虛妄輪回。動顛倒故。和合氣成。八萬四千飛沉亂想。如是故有卵羯邏藍。流轉國土。魚鳥龜蛇。其類充塞。由因世界雜染輪回。欲顛倒故。和合滋成。八萬四千橫豎亂想。如是故有胎遏蒱曇。流轉國土。人畜龍仙。其類充塞。由因世界執著輪回。趣顛倒故。和合軟成。八萬四千翻覆亂想。如是故有濕相蔽屍。流轉國土。含蠢蠕動。其類充塞。由因世界變易輪回。假顛倒故。和合觸成。八萬四千新故亂想。如是故有化相羯南。流轉國土。轉蛻飛行。其類充塞。由因世界留礙輪回。障顛倒故。和合著成。八萬四千精耀亂想。如是故有色相羯南。流轉國土。休咎精明。其類充塞。由因世界銷散輪回。惑顛倒故。和合暗成。八萬四千陰隱亂想。如是故有無色羯南。流轉國土。空散銷沉。其類充塞。由因世界罔象輪回。影顛倒故。和合憶成。八萬四千潛結亂想。如是故有想相羯南。流轉國土。神鬼精靈。其類充塞。由因世界愚鈍輪回。癡顛倒故。和合頑成。八萬四千枯槁亂想。如是故有無想羯南。流轉國土。精神化為土木金石。其類充塞。由因世界相待輪回。偽顛倒故。和合染成。八萬四千因依亂想。如是故有非有色相。成色羯南。流轉國土。諸水母等。以蝦為目。其類充塞。由因世界相引輪回。性顛倒故。和合咒成。八萬四千呼召亂想。由是故有非無色相。無色羯南。流轉國土。咒詛厭生。其類充塞。由因世界合妄輪回。罔顛倒故。和合異成。八萬四千回互亂想。如是故有非有想相。成想羯南。流轉國土。彼蒱盧等。異質相成。其類充塞。由因世界怨害輪回。殺顛倒故。和合怪成。八萬四千食父母想。如是故有非無想相。無想羯南。流轉國土。如土梟等。附塊為兒。及破鏡鳥。以毒樹果。抱為其子。子成。父母皆遭其食。其類充塞。是名眾生十二種類。
</p>
　　
 
　　
 
　　
