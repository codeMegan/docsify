1、本書之來歷
桂林古本《傷寒》，一名《傷寒十二稿》（即《傷寒雜病論》。編者加）。前清同治六年，桂林左修之先生受之於醫聖張仲景先生四十六世孫張紹祖氏。紹祖先生之言曰：“吾家《傷寒》一書，相傳共有十三稿，每成一稿，傳抄殆遍城邑。茲所存者為第十二稿，餘者或為族人所秘，或付劫灰，不外是矣。叔和所得相傳為第七次稿，與吾所藏者較，其間闕如固多，編次亦不相類。”(錄左序)至光緒二十年，羅君哲初問業於左公，盡得其傳。讀左公之序曰：“羅生哲初為吾邑知名之士，頗能好余之所好，余亦以所得者盡授之，余不負吾師，羅生亦必不負余，故特序其原起，羅生其志之，羅生其勉之。”(錄左序)觀其師生受授之際，叮嚀如此，則此書之價值可知。羅君得此書以後，抱不得其人不傳之旨，精錄什藏曆三十餘年，秘不示人。既挾醫術遊江南，所至負盛名，治病用古方，輒著奇驗。從遊者無慮百十輩，竟莫知其師之有是書也。及民國初年，長沙劉昆湘氏得古本《傷寒》於江西張隱君，曆十餘年湖南何芸樵氏為之手寫付印，即今之所謂長沙古本也(亦稱湘本)。時羅君居甬，與不佞交至篤，不佞既得是書持示羅君，羅君閱竟笑謂余曰：佳則佳矣，然猶不如吾所藏者精且備也。即略舉數條以正其誤，不佞大驚異，亟欲一觀，羅君未即允也。不數日而黃君竹齋自關中來甬，欲登天一閣觀仲景佚書不得，紆駕見過，不佞乃亟為介而見之於羅君，並慫恿羅君出其藏書，黃君一見之下，驚喜讚歎，斷為仲景原稿無疑。翌年介聘羅君至中央國醫館，時戰禍已起，黃君手錄副本攜赴西安，及南京淪陷，羅返桂林，途遭匪劫，而此書於兵火彌天之中倖存副本，絕學之不墜，冥冥中如有鬼神相之，誠異數也。今此書已於民國二十八年在西安開雕，初印三百部，業已銷罄，茲因各地同道紛函訂購，決添印一百部，以內地紙價高不能多印故也。
2、本書之編次及品質
本書與長沙古本皆分十六卷，然長沙本無《金匱》條文，僅將可汗不可汗，可下不可下各篇湊合成數。此書則將《金匱》中黃疸、宿食、下利、嘔吐噦、寒疝、消渴等症，列入陽明、厥陰篇中，深契以六經鈐百病之旨。其餘《金匱》各篇亦分別羅列。品質方面較之湖南古本多出三分之一，名為《傷寒雜病論》，確是名實相孚。其目錄卷一，為論集(即原序)、平脈法上；卷二，平脈法下；卷三，傷寒例，雜病例(即《金匱》第一篇，文字稍有不同)；卷四，溫病；卷五，暑、熱、濕、燥、風、寒六氣之病(長沙古本缺風、寒二病)；卷六至十一，辨六經之證治，卷十二至十六；辨雜病證治。層次井然，有條不紊，雖曰十二稿，儼然已成完書矣。
3、書中之特色
此書特色甚多，不及枚舉，略志通行本及長沙古本訂誤數條，如在霧中窺豹可見一斑矣。(一)“傷寒脈浮滑，此以表有熱，裏有寒，白虎湯主之”一條(176)，長沙本作“此以表有熱，裏無寒”已足正通行本之誤。若桂林古本作“此以裏有熱，表無寒”尤足正長沙本之誤也。(二)“太陽病，發熱惡寒，熱多寒少。脈微弱者，此無陽也，不可發汗。宜桂枝二越婢一湯”一條(27)，注家對於無陽不可發汗用越婢桂枝之義向無的解，此書則於“不可發汗”下有“脈浮大者”四字。(三)“傷寒三日，陽明脈大”(186)之下有“此為不傳也”一句，均有畫龍點睛之妙。(四)《金匱》第一篇“五臟病各有十八，合為九十病。人又有六微，微有十八病，合為一百八病”，注家向無的解。及閱古本，方知下三句乃“六府病各有十八，合為一百八病”之誤。(五)“太陽中眒”一條，通行本無治方，長沙古本於“則淋甚”之下有“宜當歸四逆湯”一句，殊覺不類。此書則為“白虎加桂枝人參芍藥湯主之”，便切合矣。(六)“太陽病服桂枝湯後，大汗出，脈洪大者”一條(25)，通行本誤作“與桂枝湯如前法”，長沙桂林兩古本皆作“與白虎湯”。(七)小青龍湯加減法(40)，“若微利”之下無“去麻黃加蕘花如雞子大，熬令赤色”十四字。“若喘者”之下無“去麻黃”三字，長沙桂林二古本皆同，即可正通行本之誤。(八)“汗家重發汗，必恍惚心亂，小便已陰疼，與禹餘糧丸”一條(88)，通行本方佚。此書有禹餘糧丸一方，用禹餘糧、人參、附子、五味子、茯苓、幹薑六味為丸，與長沙本相同。(九)“桂枝去芍藥加蜀漆牡蠣龍骨救逆湯”一方(112)，長沙本與此書均無蜀漆。(十)“脈浮而緊而複下之，緊反入裏則成痞，按之自濡，但氣痞耳”一條(151)，長沙本與此書皆有“小青龍湯主之”一句。(十一)“陽明篇”長沙本有佚文一條，其文曰：“動作頭痛，短氣，有潮熱者，屬陽明也”(232條下)，然未出治方，此書則有“白蜜煎主之”一句。方用人參、地黃、麻仁、白蜜四味，其潤燥通結之功，實出後人增液湯之上。(十二)通行本以柴胡、枳實、芍藥、甘草四味為四逆散，而長沙本與此書皆以四逆湯(方有人參)四味為散，稱四逆散。另於“少陽篇”中列一條曰：“少陽病，氣上逆，令脅下痛，甚則嘔逆，此為膽氣不降也，柴胡枳實芍藥甘草湯主之。”餘如“太陰篇”之理中加黃芪湯、厚樸枳實白朮甘草湯；“厥陰篇”之當歸四逆加人參附子湯、人參附子湯、柏葉阿膠湯；“霍亂篇”之“四逆加吳茱萸黃連湯”；瘧病之鱉甲煎丸，方用鱉甲、柴胡、黃芩、大黃、牡丹皮、庶蟲蟲、阿膠七味，與通行不同；“虛勞篇”“桂枝加龍骨牡蠣湯主之”之下有“天雄散亦主之”一句；金瘡“王不留行散”之下有“有膿者，排膿散主之，排膿湯亦主之”十一字。佚文佚方皆為一般醫籍所未經見者，限於篇幅不及備錄也。
■周岐隱·三十四年五月二十八日新中國醫學院錄印
