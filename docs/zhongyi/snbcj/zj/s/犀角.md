## 犀角
<p>&emsp;&emsp;
味苦寒。
</p>
<p>&emsp;&emsp;
主百毒虫注，邪鬼，障气杀钩吻鸩羽蛇毒，除不迷或厌寐。久服轻身。生山谷。
</p>
<p>&emsp;&emsp;
《名医》曰：生永昌及益州。
</p>
<p>&emsp;&emsp;
案《说文》云：犀南徼外牛，一角在鼻，一角在顶，似豕。《尔雅》云：犀似豕。
</p>
<p>&emsp;&emsp;
郭璞云：形似水牛，猪头大腹，痹脚，脚有三蹄，黑色，三角，一在顶上，一在鼻上，一在额上，鼻上者，即食角也，小而不椭，好食棘，亦有一角者。
</p>
<p>&emsp;&emsp;
《山海经》云：琴鼓之山多白犀。郭璞云：此与辟寒，蠲忿，辟尘，辟暑，诸犀，皆异种也。《范子计然》云：犀角出南郡，上价八千，中三千，下一千。
</p>
<p>&emsp;&emsp;
上兽，中品七种，旧同。
</p>