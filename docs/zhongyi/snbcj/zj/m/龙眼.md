## 龙眼
<p>&emsp;&emsp;
味甘平。
</p>
<p>&emsp;&emsp;
主五脏邪气，安志厌食。久服，强魂聪明，轻身，不老，通神明。一名益智。生山谷。
</p>
<p>&emsp;&emsp;
《吴普》曰：龙眼一名益智，要术一名比目。（《御览》）
</p>
<p>&emsp;&emsp;
《名医》曰：其大者似槟榔，生南海松树上，五月采，阴干。
</p>
<p>&emsp;&emsp;
案《广雅》云：益智，龙眼也。刘达注吴都赋云：龙眼，如荔枝而小，圆如弹丸，味甘，胜荔枝，苍梧，交址，南海，合浦皆献之，山中人家亦种之。
</p>