## 卫矛
<p>&emsp;&emsp;
味苦寒。
</p>
<p>&emsp;&emsp;
主女子崩中下血，腹满汗出，除邪，杀鬼毒虫注。一名鬼箭。生山谷。
</p>
<p>&emsp;&emsp;
《吴普》曰：鬼箭一名卫矛，神农黄帝桐君苦无毒，叶如桃如羽，正月二月七月采，阴干，或生野田（《御览》）。
</p>
<p>&emsp;&emsp;
《名医》曰：生霍山，八月采，阴干。
</p>
<p>&emsp;&emsp;
案《广雅》云：鬼箭，神箭也。陶宏景云：其茎有三羽，状如箭羽。
</p>








