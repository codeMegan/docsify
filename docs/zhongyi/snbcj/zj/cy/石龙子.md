## 石龙子
<p>&emsp;&emsp;
味咸寒。
</p>
<p>&emsp;&emsp;
主五癃邪，结气，破石淋，下血，利小便水道。一名蜥易。生川谷。
</p>
<p>&emsp;&emsp;
《吴普》曰：石龙子，一名守宫，一名石蜴，一名石龙子，（《御览》）。
</p>
<p>&emsp;&emsp;
《名医》曰：一名山龙子，一名守宫，一石石蜴，生平阳及荆山石间，五月取着石上令干。
</p>
<p>&emsp;&emsp;
案《说文》云：蜥、虫之蜥易也，易，蜥易，蝘蜓，守宫也，象形，蝘在壁曰蝘蜓，在草曰蜥易，或作蝘，蚖、荣蚖蛇，医以注鸣者。《广雅》云：蛤蚧，（口卢）（虫厘），蚵（虫龙），蜥蜴也。《尔雅》云：蝾螈，蜥蜴，蜥蜴，蝘蜓，蝘蜓，守宫也。
</p>
<p>&emsp;&emsp;
《毛诗》云：胡为虺蜴，《传》云蜴，螈也。陆玑云：虺蜴，一名蝾螈，蜴也，或谓之蛇医，如蜥蜴，青绿色，大如指，形状可恶。方言云：守宫，秦晋西夏谓之守宫，或谓之（口卢）蜥（虫厘），或谓之蜥易，其在泽中者，谓之易锡，南楚谓之蛇医，或谓之蝾螈，东齐，海岱谓之蝾螈，北燕谓之祝蜓，桂林之中，守宫大者而能鸣，谓之蛤蚧。
</p>


