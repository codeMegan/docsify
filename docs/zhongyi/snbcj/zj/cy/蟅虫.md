## 蟅虫
<p>&emsp;&emsp;
味咸寒。
</p>
<p>&emsp;&emsp;
主心腹寒热，洗洗，血积症瘕，破坚，下血闭，生子大，良。一名地鳖。生川泽。
</p>
<p>&emsp;&emsp;
《吴普》曰：（庶虫）虫，一名土鳖（《御览》）。
</p>
<p>&emsp;&emsp;
《名医》曰：一名土鳖，生河东及沙中，人家墙壁下，土中湿处，十月暴干。
</p>
<p>&emsp;&emsp;
案《说文》云：蟅虫属蠜，目蠜也。《广雅》云：负蠜，蟅也。《尔雅》云：草虫，负蠜。郭璞云：常羊也。《毛诗》云：喓喓草虫。《传》云：草虫，常羊也。陆玑云：小大长短如蝗也，奇音，青色，好在茅草中。
</p>
