## 蟹
<p>&emsp;&emsp;
味咸寒。
</p>
<p>&emsp;&emsp;
主脑中邪气，热结痛，僻面肿败漆。烧之致鼠。生池泽。
</p>
<p>&emsp;&emsp;
《名医》曰：生伊洛诸水中，取无时。
</p>
<p>&emsp;&emsp;
案《说文》云：蟹有二敖八足旁行，非蛇鳝之穴无所庇，或作，蛫蟹也。
</p>
<p>&emsp;&emsp;
《荀子》勤学扁云：蟹六跪而二螯，非蛇蟺之穴无所寄托。《广雅》云：蜅蟹，蛫也。
</p>
<p>&emsp;&emsp;
《尔雅》云：螖蛫，小者。郭璞云：或曰即蟚螖也，似蟹而小。
</p>
