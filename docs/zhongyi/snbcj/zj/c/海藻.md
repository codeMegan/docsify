## 海藻
<p>&emsp;&emsp;
味苦寒。
</p>
<p>&emsp;&emsp;
主瘿瘤气，颈下核，破散结气，痈肿症瘕坚气，腹中上下鸣，下水十二肿。一名落首。生池泽。
</p>
<p>&emsp;&emsp;
《名医》曰：一名藫，生东海，七月七日采，暴干。
</p>
<p>&emsp;&emsp;
案《说文》云：薻，水草也，或作藻。《广雅》云：海萝，海藻也。《尔雅》云：薅，海藻也。郭璞云：药草也。一名海萝，如乱发，生海中。本草云：又薻石衣。
</p>
<p>&emsp;&emsp;
郭璞云：水苔也，一名石发，江东食之，或曰藫，叶似而大，生水底也，亦可食。
</p>








