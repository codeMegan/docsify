## 泽兰
<p>&emsp;&emsp;
味苦微温。
</p>
<p>&emsp;&emsp;
主乳妇内（《御览》作衄血），中风余疾，大腹水肿，身面四肢浮肿，骨节中水，金创痈肿创脓。一名虎兰，一名龙枣。生大泽傍。
</p>
<p>&emsp;&emsp;
《吴普》曰：泽兰，一名水香，神农黄帝岐伯桐君酸无毒，李氏温，生下地水傍，叶如兰，二月生，香，赤节，四叶相值枝节间。
</p>
<p>&emsp;&emsp;
《名医》曰：一名虎蒲，生汝南，三月三日采，阴干。
</p>
<p>&emsp;&emsp;
案《广雅》云：虎兰，泽兰也。
</p>








