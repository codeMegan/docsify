## 狗脊
<p>&emsp;&emsp;
味苦平。
</p>
<p>&emsp;&emsp;
主腰背强关机，缓急，周痹，寒湿，膝痛，颇利老人。一名百枝。生川谷。
</p>
<p>&emsp;&emsp;
《吴普》曰：狗脊一名狗青，一名赤节，神农苦，桐君黄帝岐伯雷公扁鹊甘无毒李氏小温，如萆薢，茎节如竹，有刺，叶圆赤，根黄白，亦如竹根，毛有刺。岐伯经云：茎长节，叶端员青赤，皮白有赤脉。
</p>
<p>&emsp;&emsp;
《名医》曰：一名强膂，一名扶盖，一名扶筋，生常山，二月八月，采根暴干。
</p>
<p>&emsp;&emsp;
案《广雅》云：洁，狗脊也。玉篇云：狗脊根也。《名医》别出契条，非。
</p>







