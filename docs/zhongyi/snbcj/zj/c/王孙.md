## 王孙
<p>&emsp;&emsp;
味苦平。
</p>
<p>&emsp;&emsp;
主五臧邪气，寒湿痹，四肢疼酸，膝冷痛。生川谷。
</p>
<p>&emsp;&emsp;
《吴普》曰：黄孙一名王孙，一名蔓延，一名公草，一名海孙，神农雷公苦无毒。黄帝甘无毒，生西海山谷，及汝南城郭垣下，蔓延，赤文，茎叶相当。（《御览》）
</p>
<p>&emsp;&emsp;
《名医》曰：吴名白功草，楚名王孙，齐名长孙，一名黄孙，一名黄昏，一名海孙，一名蔓延，生海西及汝南城郭下。
</p>
<p>&emsp;&emsp;
案陶宏景云：今方家皆呼王昏，又云壮蒙。
</p>








