## 翘根
<p>&emsp;&emsp;
味甘寒平（《御览》作味苦平）。
</p>
<p>&emsp;&emsp;
主下热气，益阴精，令人面说好，明目。久服轻身耐老。生平泽。（旧在《唐本》退中，今移）
</p>
<p>&emsp;&emsp;
《吴普》曰：翘根，神农雷公甘有毒，三月八月采，以作蒸，饮酒病人。（《御览》）
</p>
<p>&emsp;&emsp;
《名医》曰：生蒿高，二月八月采。
</p>
<p>&emsp;&emsp;
案陶宏景云：方药不复用，俗无识者。
</p>
<p>&emsp;&emsp;
上草中品四十九种，旧四十六种，考菜部假苏，及《唐本》退中，翘根，宜入此。
</p>
