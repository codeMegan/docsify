## 牙子
<p>&emsp;&emsp;
味苦寒。
</p>
<p>&emsp;&emsp;
主邪气热气，疥搔，恶疡，创痔，去白虫。一名狼牙。生川谷。
</p>
<p>&emsp;&emsp;
《吴普》曰：狼牙一名支兰，一名狼齿，一名犬牙，一名抱子，神农黄帝苦有毒，桐君或咸，岐伯雷公扁鹊苦无毒，生冤句，叶青，根黄赤，六月七月华，八月实，黑，正月八月采根（《御览》）。
</p>
<p>&emsp;&emsp;
《名医》曰：一名狼齿，一名狼子，一名犬牙，生淮南及冤句，八月采根，暴干。
</p>
<p>&emsp;&emsp;
案《范子计然》云：狼牙出三辅，色白者善。
</p>