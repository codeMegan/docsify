## 射干
<p>&emsp;&emsp;
味苦平。
</p>
<p>&emsp;&emsp;
主咳逆上气，喉痹咽痛不得消息，散急气，腹中邪逆，食饮大热。一名乌扇，一名乌蒲。生川谷。
</p>
<p>&emsp;&emsp;
《吴普》曰：射干，一名黄远也（《御览》）。
</p>
<p>&emsp;&emsp;
《名医》曰：一名乌痓翣，一名乌吹，一名草姜，生南阳田野，三月三日，采根阴干。
</p>
<p>&emsp;&emsp;
案《广雅》云：鸢尾乌萐，射干也。《荀子》劝学篇云：西方有木焉，名曰射干，茎长四寸。《范子计然》云：射干根如□□□安定。
</p>








