## 兰茹
<p>&emsp;&emsp;
（《御览》作闾，是）
</p>
<p>&emsp;&emsp;
味辛寒。
</p>
<p>&emsp;&emsp;
主蚀恶肉，败创，死肌，杀疥虫，排脓恶血，除大风热气，善忘不乐。生川谷。
</p>
<p>&emsp;&emsp;
《吴普》曰：闾茹一名离楼，一名屈居，神农辛，岐伯酸咸有毒，李氏大寒，二月采，叶员黄，高四五尺，叶四四相当，四月华黄，五月实黑，根黄有汁，亦同黄，三月五月采根，黑头者良（《御览》）。
</p>
<p>&emsp;&emsp;
《名医》曰：一名屈据，一名离娄，生代郡，五月采，阴干。
</p>
<p>&emsp;&emsp;
案《广雅》云：屈居，芦茹也。《范子计然》云：闾茹出武都，黄色者善。
</p>