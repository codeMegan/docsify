## 羊踯躅
<p>&emsp;&emsp;
味辛温。
</p>
<p>&emsp;&emsp;
主贼风在皮肤中，淫淫痛，温疟。恶毒，诸痹。生川谷。
</p>
<p>&emsp;&emsp;
《吴普》曰：羊踯躅花，神农雷公辛有毒，生淮南，治贼风恶毒诸邪气（《御览》）。
</p>
<p>&emsp;&emsp;
《名医》曰：一名玉支，生太行山，及淮南山，三月采花，阴干。
</p>
<p>&emsp;&emsp;
案《广雅》云：羊踯躅，英光也。古今注云：羊踯躅花，黄羊食之，则死，羊见之则踯躅分散，故名羊踯躅。陶宏景云：花苗似鹿葱。
</p>

