## 白芨
<p>&emsp;&emsp;
（《御览》作芨）
</p>
<p>&emsp;&emsp;
味苦平。
</p>
<p>&emsp;&emsp;
主痈肿，恶创，败疽，伤阴，死肌，胃中邪气，赋风，鬼击，痱缓，不收。一名甘根，一名连及草。生川谷。
</p>
<p>&emsp;&emsp;
《吴普》曰：神农苦，黄帝辛，李氏大寒，雷公辛无毒，茎叶似生姜，藜芦，十月华，直上，紫赤，根白连，二月八月九月采。
</p>
<p>&emsp;&emsp;
《名医》曰：生北山及冤句，及越山。
</p>
<p>&emsp;&emsp;
案隋羊公服黄精法云：黄精一名白及亦为黄精别名，今《名医》别出黄精条。
</p>