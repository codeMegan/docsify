## 商陆
<p>&emsp;&emsp;
味辛平。
</p>
<p>&emsp;&emsp;
主水张疝瘕痹，熨除痈肿，杀鬼精物，一名根，一名夜呼。生川谷。
</p>
<p>&emsp;&emsp;
《名医》曰：如人行者，有神，生咸阳。
</p>
<p>&emsp;&emsp;
案《说文》：荲草，枝枝相值，叶叶相当。《广雅》云：常蓼，马尾，商陆也。
</p>
<p>&emsp;&emsp;
《尔雅》云：蓫薚马尾。郭璞云：今关西亦呼为薚，江东为当陆。周易夬云：苋陆夬夫。郑元云：苋陆、商陆也，盖薚即俗字，商即假音。
</p>








