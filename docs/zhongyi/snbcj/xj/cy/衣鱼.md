## 衣鱼
<p>&emsp;&emsp;
味咸温。
</p>
<p>&emsp;&emsp;
无毒，主妇人疝瘕，小便不利（《御览》作泄利），小儿中风（览作头风），项强（《御览》作强），背起摩之。一名白鱼，生平洋。
</p>
<p>&emsp;&emsp;
《吴普》曰：衣中白鱼，一名蟫（《御览》）。
</p>
<p>&emsp;&emsp;
《名医》曰：一名蟫，生咸阳。
</p>
<p>&emsp;&emsp;
案《说文》云：蟫，白鱼也。《广雅》云：白鱼，蛃鱼也。《尔雅》云：蟫，白鱼。
</p>
<p>&emsp;&emsp;
郭璞云：衣书中虫，一名蚋鱼。
</p>
<p>&emsp;&emsp;
上虫，鱼，下品一十八种，旧同。
</p>