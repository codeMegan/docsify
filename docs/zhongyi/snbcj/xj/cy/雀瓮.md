## 雀瓮
<p>&emsp;&emsp;
味甘平。
</p>
<p>&emsp;&emsp;
主小儿惊痫，寒热，结气，蛊毒。鬼注。一名躁舍。
</p>
<p>&emsp;&emsp;
《名医》曰：生汉中，采蒸之，生树枝间，蛄蟖房也。八月取。
</p>
<p>&emsp;&emsp;
案《说文》云：蛄，蛄斯黑也。《尔雅》云蟔，蛄蟖。
</p>
<p>&emsp;&emsp;
郭璞云：蛓属也，今青州人呼蛓为蛄蟖。
</p>
<p>&emsp;&emsp;
按本经名为雀瓮者。瓮与蛹音相近，以其如雀子，又如茧虫之蛹，因呼之。
</p>
