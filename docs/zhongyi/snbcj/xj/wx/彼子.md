## 彼子
<p>&emsp;&emsp;
味甘温。
</p>
<p>&emsp;&emsp;
主腹中邪气，去三虫，蛇螫，蛊毒，鬼注，伏尸。生山谷（旧在《唐本》退中）。
</p>
<p>&emsp;&emsp;
《名医》曰：生永昌。
</p>
<p>&emsp;&emsp;
案陶宏景云：方家从来无用此者，古今诸医，及药家子不复识，又一名熊子，不知其形何类也，掌禹锡云：树似杉子如槟榔。本经虫部云：彼子。
</p>
<p>&emsp;&emsp;
苏注云：彼字合从木。《尔雅》云：彼一名棑。
</p>