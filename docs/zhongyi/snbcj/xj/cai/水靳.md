## 水靳
<p>&emsp;&emsp;
味甘平。
</p>
<p>&emsp;&emsp;
主女子赤沃，止血养精，保血脉，益气，令人肥健，嗜食。一名水英，生池泽。
</p>
<p>&emsp;&emsp;
《名医》曰：生南海。
</p>
<p>&emsp;&emsp;
案《说文》云：芹，楚葵也，近菜类也。《周礼》有近菹。《尔雅》云：芹，楚葵。
</p>
<p>&emsp;&emsp;
郭璞云：今水中芹菜。字林云：芹草生水中。根可缘器，又云荶菜，似蒜，生水中。
</p>
<p>&emsp;&emsp;
上菜，下品二种，旧同。
</p>