## 肉松蓉
<p>&emsp;&emsp;
味甘微温。
</p>
<p>&emsp;&emsp;
主五劳七伤，补中，除茎中寒热痛，养五脏，强阴，益精气，多子，妇人症瘕。久服轻身。生山谷。
</p>
<p>&emsp;&emsp;
《吴普》曰：肉苁蓉，一名肉松蓉，神农黄帝咸，雷公酸小温（《御览》作李氏小温），生河西（《御览》作东），山阴，地，长三四寸丛生，或代郡（览御下有雁门二字），二月至八月，采（《御览》引云，阴干用之）。
</p>
<p>&emsp;&emsp;
《名医》曰：生河西及代郡雁门，五月五日采，阴干。
</p>
<p>&emsp;&emsp;
案《吴普》云：一名肉松蓉，当是古本，蓉即是容字，俗写苁蓉，非正字也。
</p>
<p>&emsp;&emsp;
陶宏景云：是野马精落地所生，生时似肉，旧作肉苁蓉，非。
</p>