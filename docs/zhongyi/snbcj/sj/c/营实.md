## 营实
<p>&emsp;&emsp;
味酸温。
</p>
<p>&emsp;&emsp;
主痈疽恶创，结肉，跌筋，败创，热气，阴蚀不疗，利关节。一名墙薇，一名墙麻，一名牛棘。生川谷。
</p>
<p>&emsp;&emsp;
《吴普》曰：蔷薇，一名牛勒，一名牛膝，一名蔷薇，一名山枣（《御览》）。
</p>
<p>&emsp;&emsp;
《名医》曰：一名牛勒，一名蔷蘼，一名山棘，生零陵及蜀郡，八月九月采，阴干。
</p>
<p>&emsp;&emsp;
案陶宏景云：即是墙薇子。
</p>