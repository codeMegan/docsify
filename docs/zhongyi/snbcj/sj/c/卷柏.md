## 卷柏
<p>&emsp;&emsp;
味辛温。
</p>
<p>&emsp;&emsp;
生山谷。主五脏邪气，女子阴中寒热，痛，症瘕，血闭，绝子。久服轻身，和颜色。一名万岁。生山谷石间。
</p>
<p>&emsp;&emsp;
《吴普》曰：卷柏，神农辛，桐君雷公甘（《御览》引云，一名豹足，一名求股，一名万岁，一名神枝，时，生山谷）。
</p>
<p>&emsp;&emsp;
《名医》曰：一名豹足，一名求股，一名交时，生常山，五月七月采，阴干。
</p>
<p>&emsp;&emsp;
案《范子计然》云：卷柏，出三辅。
</p>