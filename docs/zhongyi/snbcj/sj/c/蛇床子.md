## 蛇床子
<p>&emsp;&emsp;
味苦平。
</p>
<p>&emsp;&emsp;
主妇人阴中肿痛，男子阴痿，湿痒，除痹气，利关节，癫痫恶创。久服轻身。一名蛇米。生川谷及田野。
</p>
<p>&emsp;&emsp;
《吴普》曰：蛇床一名蛇珠（《御览》）。
</p>
<p>&emsp;&emsp;
《名医》曰：一名蛇粟，一名虺床，一名思盐，一名绳毒，一名枣棘，一名墙蘼，生临淄，五月采实，阴干。
</p>
<p>&emsp;&emsp;
案《广雅》云：蛇粟，马床，蛇床也，《尔雅》云：盱虺床，《淮南子》汜论训云：乱人者若蛇床之与蘼芜。
</p>