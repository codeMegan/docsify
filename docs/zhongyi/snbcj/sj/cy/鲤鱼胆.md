## 鲤鱼胆
<p>&emsp;&emsp;
味苦寒。
</p>
<p>&emsp;&emsp;
主目热赤痛青盲，明目。久服，强悍益志气。生池泽。
</p>
<p>&emsp;&emsp;
《名医》曰：生九江，采无时。
</p>
<p>&emsp;&emsp;
案《说文》云：鲤，鳣也。鳣，鲤也。《尔雅》云：鲤鳣
</p>
<p>&emsp;&emsp;
舍人云：鲤，一名鳣
</p>
<p>&emsp;&emsp;
郭璞注鲤云：今赤鲤鱼。
</p>
<p>&emsp;&emsp;
注鳣云：大鱼似鲟。
</p>
<p>&emsp;&emsp;
《毛诗》云：鳣鲔发发。《传》云：鳣，鲤也，据此知郭璞别为二，非矣。
</p>
<p>&emsp;&emsp;
古今注云：兖州人呼赤鲤为赤骥，谓青鲤为青马，黑鲤为元驹，白鲤为白骐，黄鲤为黄雉。
</p>
<p>&emsp;&emsp;
上虫，鱼。上品一十种，旧同。
</p>







..

