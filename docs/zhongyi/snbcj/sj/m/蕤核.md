## 蕤核
<p>&emsp;&emsp;
味甘温。
</p>
<p>&emsp;&emsp;
主心腹邪气，明目，目赤痛伤泪出。久服轻身益气，不饥。生川谷。
</p>
<p>&emsp;&emsp;
《吴普》曰：蕤核，一名，神农雷公甘平无毒，生池泽，八月采，补中，强志，明目，久服不饥。（《御览》）
</p>
<p>&emsp;&emsp;
《名医》曰：生函谷，及巴西。
</p>
<p>&emsp;&emsp;
案《说文》云：桵，白桵，棫。《尔雅》云：棫，白桵。
</p>
<p>&emsp;&emsp;
郭璞云：桵，小木。丛生有刺，实如耳珰，紫赤可啖。一切经音义云：本草作蕤，今桵核是也。
</p>