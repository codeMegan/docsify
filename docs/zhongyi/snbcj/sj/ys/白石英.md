## 白石英
<p>&emsp;&emsp;
味甘，微温。
</p>
<p>&emsp;&emsp;
主消渴，阴痿，不足，咳逆（《御览》引作呕），胸鬲间久寒，益气，除风湿痹（《御览》引作阴淫痹）。久服，轻身（《御览》引作身轻健），长年。生山谷。
</p>
<p>&emsp;&emsp;
《吴普》曰：白石英，神农甘，岐伯黄帝雷公扁鹊无毒，生太山，形如紫石英，白泽，长者二三寸，采无时（《御览》引云，久服，通日月光）。
</p>
<p>&emsp;&emsp;
《名医》曰：生华阴及太山。
</p>
<p>&emsp;&emsp;
案《司马相如赋》，有白附，苏林云白附，白石英也，司马山云，出鲁阳山。
</p>









