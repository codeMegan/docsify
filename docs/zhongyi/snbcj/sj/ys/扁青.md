## 扁青
<p>&emsp;&emsp;
味甘平。
</p>
<p>&emsp;&emsp;
主目痛，明目，折跌，痈肿，金创不疗，破积聚，解毒气（《御览》引作辟毒），利精神。久服，轻身不老。生山谷。
</p>
<p>&emsp;&emsp;
《吴普》曰：扁青，神农雷公小寒无毒，生蜀郡，治丈夫内绝，令人有子（《御览》引云，治痈脾风痹，久服轻身）。
</p>
<p>&emsp;&emsp;
《名医》曰：生朱崖武都朱提，采无时。
</p>
<p>&emsp;&emsp;
案《范子计然》云：扁青出宏农豫章。
</p>
<p>&emsp;&emsp;
上，玉、石，上品一十八种，旧同。
</p>