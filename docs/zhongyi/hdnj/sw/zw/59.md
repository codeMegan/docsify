## 氣府論篇第五十九

<p>&emsp;&emsp;
足太陽脈氣所發者，七十八穴。
</p>
<p>&emsp;&emsp;
兩眉頭各一。
</p>
<p>&emsp;&emsp;
入發至項三寸半傍五，相去三寸。
</p>
<p>&emsp;&emsp;
其浮氣在皮中者，凡五行，行五，五五二十五。
</p>
<p>&emsp;&emsp;
項中大筋兩旁，各一。
</p>
<p>&emsp;&emsp;
風府兩旁，各一。
</p>
<p>&emsp;&emsp;
俠背以下至尻尾二十一節，十五間各一，五臟之俞各五，六腑之俞各六。
</p>
<p>&emsp;&emsp;
委中以下至足小趾旁，各六俞。
</p>
<p>&emsp;&emsp;
足少陽脈氣所發者，六十二穴，兩角上各二。
</p>
<p>&emsp;&emsp;
直目上發際內各五。
</p>
<p>&emsp;&emsp;
耳前角上各一。
</p>
<p>&emsp;&emsp;
耳前角下各一。
</p>
<p>&emsp;&emsp;
銳發下，各一。
</p>
<p>&emsp;&emsp;
客主人，各一。
</p>
<p>&emsp;&emsp;
耳後陷中，各一。
</p>
<p>&emsp;&emsp;
下關各一。
</p>
<p>&emsp;&emsp;
耳下牙車之後，各一。
</p>
<p>&emsp;&emsp;
缺盆各一。
</p>
<p>&emsp;&emsp;
掖下三寸，脅下至胠，八間各一。
</p>
<p>&emsp;&emsp;
髀樞中傍，各一。
</p>
<p>&emsp;&emsp;
膝以下至足小趾次趾各六俞。
</p>
<p>&emsp;&emsp;
足陽明脈氣血所發者，六十八穴，額顱發際旁各三。
</p>
<p>&emsp;&emsp;
面鼽骨空各一。
</p>
<p>&emsp;&emsp;
大迎之骨空各一。
</p>
<p>&emsp;&emsp;
人迎各一。
</p>
<p>&emsp;&emsp;
缺盆外骨空各一。
</p>
<p>&emsp;&emsp;
膺中骨間各一。
</p>
<p>&emsp;&emsp;
俠鳩尾之外，當乳下三寸，俠胃脘各五。
</p>
<p>&emsp;&emsp;
俠臍廣三寸，各三。
</p>
<p>&emsp;&emsp;
下齊二寸，俠之各三。
</p>
<p>&emsp;&emsp;
氣街動脈各一。
</p>
<p>&emsp;&emsp;
伏兔上各一。
</p>
<p>&emsp;&emsp;
三裏以下至足中趾各八俞，分之所在穴空。
</p>
<p>&emsp;&emsp;
手太陽脈氣所發者，三十六穴，目內眥各一。
</p>
<p>&emsp;&emsp;
目外各一。
</p>
<p>&emsp;&emsp;
鼽骨下各一。
</p>
<p>&emsp;&emsp;
耳郭上各一。
</p>
<p>&emsp;&emsp;
耳中各一。
</p>
<p>&emsp;&emsp;
巨骨穴各一。
</p>
<p>&emsp;&emsp;
曲掖上骨穴各一。
</p>
<p>&emsp;&emsp;
柱骨上陷者各一。
</p>
<p>&emsp;&emsp;
上天窗四寸，各一。
</p>
<p>&emsp;&emsp;
肩解各一。
</p>
<p>&emsp;&emsp;
肩解下三寸，各一。
</p>
<p>&emsp;&emsp;
肘以下至手小指本各六俞。
</p>
<p>&emsp;&emsp;
手陽明脈氣所發者，二十二穴。鼻空外廉項上，各二。
</p>
<p>&emsp;&emsp;
大迎骨空各一。
</p>
<p>&emsp;&emsp;
柱骨之會各一。
</p>
<p>&emsp;&emsp;
髃骨之會各一。
</p>
<p>&emsp;&emsp;
肘以下至手大指次指本各六俞。
</p>
<p>&emsp;&emsp;
手少陽脈氣所發者三十二穴：鼽骨下各一。
</p>
<p>&emsp;&emsp;
眉後各一。
</p>
<p>&emsp;&emsp;
角上各一。
</p>
<p>&emsp;&emsp;
下完骨後各一。
</p>
<p>&emsp;&emsp;
項中足太陽之前各一。
</p>
<p>&emsp;&emsp;
俠扶突各一。
</p>
<p>&emsp;&emsp;
肩貞各一。
</p>
<p>&emsp;&emsp;
肩貞下三寸分間各一。
</p>
<p>&emsp;&emsp;
肘以下至手小指次指本各六俞。
</p>
<p>&emsp;&emsp;
督脈氣所發者，二十八穴。
</p>
<p>&emsp;&emsp;
項中央二。
</p>
<p>&emsp;&emsp;
發際後中八。
</p>
<p>&emsp;&emsp;
面中三。
</p>
<p>&emsp;&emsp;
大椎以下至尻尾及旁十五穴。
</p>
<p>&emsp;&emsp;
至骶下凡二十一節脊椎法也。
</p>
<p>&emsp;&emsp;
任脈之氣所發者，二十八穴，喉中央二。
</p>
<p>&emsp;&emsp;
膺中骨陷中各一。
</p>
<p>&emsp;&emsp;
鳩尾下三寸，胃脘五寸，胃脘以下至橫骨六寸半一，腹脈法也。
</p>
<p>&emsp;&emsp;
下陰別一。
</p>
<p>&emsp;&emsp;
目下各一。
</p>
<p>&emsp;&emsp;
下唇一。
</p>
<p>&emsp;&emsp;
斷交一。
</p>
<p>&emsp;&emsp;
沖脈氣所發者，二十二穴。俠鳩尾外各半寸，至齊寸一。
</p>
<p>&emsp;&emsp;
俠齊下旁各五分，至橫骨寸一，腹脈法也。
</p>
<p>&emsp;&emsp;
足少陰舌下。
</p>
<p>&emsp;&emsp;
厥陰毛中急脈各一。
</p>
<p>&emsp;&emsp;
手少陰各一。
</p>
<p>&emsp;&emsp;
陰陽蹻各一。
</p>
<p>&emsp;&emsp;
手足諸魚際脈氣所發者。
</p>
<p>&emsp;&emsp;
凡三百六十五穴也。
</p>