## 氣穴論篇第五十八

<p>&emsp;&emsp;
黃帝問曰：餘聞氣穴三百六十五以應一歲，未知其所，願卒聞之。
</p>
<p>&emsp;&emsp;
岐伯稽首再拜對曰：窘乎哉問也？其非精帝，孰能窮其道焉，因請溢意盡言其處。
</p>
<p>&emsp;&emsp;
帝捧手逡巡而卻曰：夫子之開餘道也，目未見其處，耳未聞其數，而目已明，耳以聰矣。
</p>
<p>&emsp;&emsp;
岐伯曰：此所謂精人易語，良馬易禦也。
</p>
<p>&emsp;&emsp;
帝曰：餘非精人之易語也，世言真數開人意，今餘所訪問者真數，發蒙解惑，未足以論也。然餘願聞夫子溢志盡言其處，令解其意，請藏之金匱，不敢複出。
</p>
<p>&emsp;&emsp;
岐伯再拜而起曰：臣請言之，背與心相控而痛，所治天突與十椎及上紀。上紀者胃脘也，下紀者關元也。
</p>
<p>&emsp;&emsp;
背胸邪系陰陽左右如此，其病前後痛澀，胸脅痛而不得息，不得臥、上氣、短氣、偏痛、脈滿起，斜出尻脈，絡胸脅，支心貫膈，上肩加天突，斜下肩，交十椎下。
</p>
<p>&emsp;&emsp;
髒俞五十穴。
</p>
<p>&emsp;&emsp;
腑俞七十二穴
</p>
<p>&emsp;&emsp;
熱俞五十九穴
</p>
<p>&emsp;&emsp;
水俞五十七穴
</p>
<p>&emsp;&emsp;
頭上五行，行五，五五二十五穴。
</p>
<p>&emsp;&emsp;
中（月呂）兩傍各五，凡十穴。
</p>
<p>&emsp;&emsp;
大椎上兩傍各一，凡二穴。
</p>
<p>&emsp;&emsp;
目瞳子浮白二穴。
</p>
<p>&emsp;&emsp;
兩髀厭分中二穴。
</p>
<p>&emsp;&emsp;
犢鼻二穴。
</p>
<p>&emsp;&emsp;
耳中多所聞二穴。
</p>
<p>&emsp;&emsp;
眉本二穴。
</p>
<p>&emsp;&emsp;
完骨二穴。
</p>
<p>&emsp;&emsp;
頂中央一穴。
</p>
<p>&emsp;&emsp;
枕骨二穴。
</p>
<p>&emsp;&emsp;
上關二穴。
</p>
<p>&emsp;&emsp;
大迎二穴。
</p>
<p>&emsp;&emsp;
下關二穴。
</p>
<p>&emsp;&emsp;
天柱二穴。
</p>
<p>&emsp;&emsp;
巨虛上下廉四穴。
</p>
<p>&emsp;&emsp;
曲牙二穴。
</p>
<p>&emsp;&emsp;
天突一穴。
</p>
<p>&emsp;&emsp;
天府二穴。
</p>
<p>&emsp;&emsp;
天牖二穴。
</p>
<p>&emsp;&emsp;
扶突二穴。
</p>
<p>&emsp;&emsp;
天窗二穴。
</p>
<p>&emsp;&emsp;
肩解二穴。
</p>
<p>&emsp;&emsp;
關元一穴。
</p>
<p>&emsp;&emsp;
委陽二穴。
</p>
<p>&emsp;&emsp;
肩貞二穴。
</p>
<p>&emsp;&emsp;
喑門一穴。
</p>
<p>&emsp;&emsp;
齊一穴。
</p>
<p>&emsp;&emsp;
胸俞十二穴。
</p>
<p>&emsp;&emsp;
背俞二穴。
</p>
<p>&emsp;&emsp;
膺俞十二穴。
</p>
<p>&emsp;&emsp;
分肉二穴。
</p>
<p>&emsp;&emsp;
踝上橫二穴。
</p>
<p>&emsp;&emsp;
陰陽蹻四穴。
</p>
<p>&emsp;&emsp;
水俞在諸分，熱俞在氣穴，寒熱俞在兩骸厭中二穴。
</p>
<p>&emsp;&emsp;
大禁二十五在天府下五寸。
</p>
<p>&emsp;&emsp;
凡三百六十五穴，針之所由行也。
</p>
<p>&emsp;&emsp;
帝曰：餘已知氣穴之處，遊針之居，願聞孫絡溪穀，亦有所應乎？
</p>
<p>&emsp;&emsp;
岐伯曰：孫絡三百六十五穴會，亦以應一歲，以溢奇邪，以通榮衛。榮衛稽留，衛散榮溢，氣竭血著。外為發熱，內為少氣。疾瀉無怠，以通榮衛，見而瀉之，無問所會。
</p>
<p>&emsp;&emsp;
帝曰：善。願聞溪穀之會也。
</p>
<p>&emsp;&emsp;
岐伯曰：肉之大會為穀，肉之小會為溪，肉分之間，溪穀之會。以行榮衛，以會大氣。邪盛氣壅，脈熱肉敗，榮衛不行，必將為膿，內銷骨髓，外破大腘。留於節湊，必將為敗。積寒留舍，榮衛不居，卷肉縮筋，肋肘不得伸。內為骨痹，外為不仁，命曰不足，大寒留於溪穀也。溪穀三百六十五穴會。亦應一歲。其小痹淫溢，循脈往來，微針所及，與法相同。
</p>
<p>&emsp;&emsp;
帝乃避左右而起，再拜曰：今日發蒙解惑，藏之金匱，不敢複出。乃藏之金蘭之室，署曰氣穴所在。
</p>
<p>&emsp;&emsp;
岐伯曰：孫絡之脈別經者，其血盛而當瀉者，亦三百六十五脈，並注於絡，傳注十二絡脈，非獨十四絡脈也，內解瀉於中者十脈。
</p>