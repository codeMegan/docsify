## 刺腰痛篇第四十一

<p>&emsp;&emsp;
足太陽脈令人腰痛，引項脊尻背如重狀，刺其郤中。太陽正經出血，春無見血。
</p>
<p>&emsp;&emsp;
少陽令人腰痛，如以針刺其皮中，循循然不可以俯仰，不可以顧。刺少陽成骨之端出血，成骨在膝外廉之骨獨起者，夏無出血。
</p>
<p>&emsp;&emsp;
陽明令人腰痛，不可以顧，顧如有見者，善悲。刺陽明於（骨行）前三痏，上下和之出血，秋無見血。
</p>
<p>&emsp;&emsp;
足少陰令人腰痛，痛引脊內廉。刺少陰於內踝上二痏。春無見血，出血太多，不可複也。
</p>
<p>&emsp;&emsp;
厥陰之脈令人腰痛，腰中如張弓弩弦。刺厥陰之脈，在腨踵魚腹之外，循之累累然，乃刺之。其病令人善言默默然不慧，刺之三痏。
</p>
<p>&emsp;&emsp;
解脈令人腰痛，痛引肩，目（盳盳）然，時遺溲。刺解脈，在膝筋肉分間郤外廉之橫脈出血，血變而止。
</p>
<p>&emsp;&emsp;
解脈令人腰痛如引帶，常如折腰狀，善恐。刺解脈，在郤中結絡如黍米，刺之血射，以黑見赤血而已。
</p>
<p>&emsp;&emsp;
同陰之脈令人腰痛，痛如小錘居其中，怫然腫。刺同陰之脈在外踝上絕骨之端，為三痏。
</p>
<p>&emsp;&emsp;
陽維之脈令人腰痛，痛上怫然腫。刺陽維之脈，脈與太陽合端下間，去地一尺所。
</p>
<p>&emsp;&emsp;
衡絡之脈令人腰痛，不可以俛仰，仰則恐僕，得之舉重傷腰，衡絡絕，惡血歸之。刺之在郤陽、筋之間，上郤數寸，衡居為二痏出血。
</p>
<p>&emsp;&emsp;
會陰之脈令人腰痛，痛上漯漯然汗出。汗幹令人欲飲，飲已欲走。刺直腸之脈上三痏，在蹻上郤下五寸橫居，視其盛者出血。
</p>
<p>&emsp;&emsp;
飛陽之脈令人腰痛，痛上怫怫然，甚則悲以恐。刺飛陽之脈，在內踝上五寸，少陰之前，與陰維之會。
</p>












<p>&emsp;&emsp;
昌陽之脈令人腰痛，痛引膺，目（盳盳）然，甚則反折，舌卷不能言。刺內筋為二痏。在內踝上大筋前太陰後，上踝二寸所。
</p>
<p>&emsp;&emsp;
散脈令人腰痛而熱，熱甚生煩，腰下如有橫木居其中，甚則遺溲。刺散脈在膝前骨肉分間，絡外廉，束脈為三痏。
</p>
<p>&emsp;&emsp;
肉裏之脈令人腰痛，不可以咳，咳則筋縮急。刺肉裏之脈，為二痏，在太陽之外，少陽絕骨之後。
</p>
<p>&emsp;&emsp;
腰痛挾脊而痛至頭，幾幾然，目（盳盳）然僵僕，刺足太陽郤中出血。
</p>
<p>&emsp;&emsp;
腰痛上寒，刺足太陽陽明；上熱刺足厥陰；不可以俛仰，刺足少陽；中熱而喘，刺足中出血。（少陰，刺
</p>
<p>&emsp;&emsp;
腰痛上寒不可顧，刺足陽明；上熱刺足太陰；中熱而喘，刺足少陰。
</p>
<p>&emsp;&emsp;
大便難，刺足少陰；少腹滿，刺足厥陰。如折不可以俛仰，不可舉，刺足太陽；引脊內廉，刺足少陰。
</p>
<p>&emsp;&emsp;
腰痛引少腹控眇，不可以仰；刺腰尻交者，兩髁胛上，以月生死為痏數，發針立已，左取右，右取左。
</p>













