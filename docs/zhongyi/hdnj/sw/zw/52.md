## 刺禁論篇第五十二

<p>&emsp;&emsp;
黃帝問曰：願聞禁數？
</p>
<p>&emsp;&emsp;
岐伯對曰：髒有要害，不可不察。肝生於左，肺藏於右，心部於表，腎治於?，脾為之使，胃為之市。
</p>
<p>&emsp;&emsp;
膈肓之上，中有父母，七節之傍，中有小心，從之有福，逆之有咎。
</p>
<p>&emsp;&emsp;
刺中心，一日死。其動為噫。
</p>
<p>&emsp;&emsp;
刺中肝，五日死。其動為語。
</p>
<p>&emsp;&emsp;
刺中腎，六日死。其動為嚏。
</p>
<p>&emsp;&emsp;
刺中肺，三日死。其動為咳。
</p>
<p>&emsp;&emsp;
刺中脾，十日死。其動為吞。
</p>
<p>&emsp;&emsp;
刺中膽，一日半死。其動為嘔。
</p>
<p>&emsp;&emsp;
刺跗上中大脈血出不止死。
</p>
<p>&emsp;&emsp;
刺面中溜脈，不幸為盲。
</p>
<p>&emsp;&emsp;
刺頭中腦戶，入腦立死。
</p>
<p>&emsp;&emsp;
刺舌下中脈太過，血出不止為喑。
</p>
<p>&emsp;&emsp;
刺足下布絡中脈，血不出為腫。
</p>
<p>&emsp;&emsp;
刺郗中大脈，令人僕脫色。
</p>
<p>&emsp;&emsp;
刺氣街中脈，血不出，為腫鼠僕。
</p>
<p>&emsp;&emsp;
刺脊間中髓為傴。
</p>
<p>&emsp;&emsp;
刺乳上，中乳房，為腫根蝕。
</p>
<p>&emsp;&emsp;
刺缺盆中內陷氣泄，令人喘咳逆。
</p>
<p>&emsp;&emsp;
刺手魚腹內陷為腫。
</p>
<p>&emsp;&emsp;
無刺大醉，令人氣亂；無刺大怒，令人氣逆：無刺大勞人；無刺新飽人；無刺大饑人；無刺大渴人；無刺大驚人。
</p>
<p>&emsp;&emsp;
刺陰股中大脈，血出不止，死。
</p>
<p>&emsp;&emsp;
刺客主人內陷中脈，為內漏為聾。
</p>
<p>&emsp;&emsp;
刺膝臏出液為跛。
</p>
<p>&emsp;&emsp;
刺臂太陰脈，出血多，立死。
</p>
<p>&emsp;&emsp;
刺足少陰脈，重虛出血，為舌難以言。
</p>
<p>&emsp;&emsp;
刺膺中陷中，肺為喘逆仰息。
</p>
<p>&emsp;&emsp;
刺肘中內陷氣歸之，為之不屈伸。
</p>
<p>&emsp;&emsp;
刺陰股下三寸內陷，令人遺溺。
</p>
<p>&emsp;&emsp;
刺腋下脅間內陷，令人咳。
</p>
<p>&emsp;&emsp;
刺少腹中膀胱溺出，令人少腹滿。
</p>
<p>&emsp;&emsp;
刺腨腸內陷，為腫。
</p>
<p>&emsp;&emsp;
刺眶上陷骨中脈，為漏為盲。
</p>
<p>&emsp;&emsp;
刺關節中液出，不得屈伸。
</p>