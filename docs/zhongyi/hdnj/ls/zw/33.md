## 海論第三十三

<p>&emsp;&emsp;
黃帝問於岐伯曰：餘聞刺法於夫子，夫子之所言，不離於營衛血氣。夫十二經脈者，內屬於腑髒，外絡於肢節，夫子乃合之於四海乎。岐伯答曰：人亦有四海，十二經水。經水者，皆注於海，海有東西南北，命曰四海。黃帝曰：以人應之奈何？岐伯曰：人有髓海，有血海，有氣海，有水穀之海，凡此四者，以應四海也。
</p>
<p>&emsp;&emsp;
黃帝曰：遠乎者，夫子之合人天地四海也，願聞應之奈何？岐伯曰：必先明知陰陽表滎腧所在，四海定矣。
</p>
<p>&emsp;&emsp;
黃帝曰：定之奈何？岐伯曰：胃者水穀之海，其輸上在氣街（沖），下至三裏；沖脈者，為十二經之海，其輸上在於大杼，下出於巨虛之上下廉；膻中者，為氣之海，其輸上在於柱骨之上下，前在於人迎，腦為髓之海，其輸上在於其蓋，下在風府。
</p>
<p>&emsp;&emsp;
黃帝曰：凡此四海者，何利何害？何生何敗？岐伯曰：得順者生，得逆者敗；知調者利，不知調者害。
</p>
<p>&emsp;&emsp;
黃帝曰：四海之逆順奈何？岐伯曰：氣海有餘者，氣滿胸中，悗息面赤；氣海不足，則氣少不足以言。血海有餘，則常想其身大，怫然不知其所病；血海不足，亦常想其身小，狹然不知其所病。水穀之海有餘，則腹滿；水穀之海不足，則饑不受穀食。髓海有餘，則輕勁多力，自過其度；髓海不足，則腦轉耳鳴，脛酸眩冒，目無所見，懈怠安臥。
</p>
<p>&emsp;&emsp;
黃帝曰：餘已聞逆順，調之奈何？岐伯曰：審守其俞，而調其虛實，無犯其害，順者得複，逆者必敗。黃帝曰：善。
</p>